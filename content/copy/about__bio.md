---
type: 'copy'
name: 'about__bio'
title: 'Gizem Ünlü'
---

Merhaba, ben Psikolog Gizem Ünlü. 2017 yılından beri İngiliz Psikoloji Derneği’ne (British Psychological Society) üyeyim ve bu derneğin profesyonel etik standartları çerçevesinde bireysel psikolojik danışmanlık vermekteyim.

2017 yılında İngiltere’deki Middlesex University London’ın Psikoloji Dönüşüm yüksek lisansından mezun oldum. Bu eğitim boyunca psikoloji lisans dersleri olan Bilişim Psikolojisi, Gelişim Psikolojisi, Sosyal Psikoloji ve Kişilik Kuramları, Psikolojide Ölçme ve Değerlendirme, Psikolojide İleri Araştırma Yöntemleri ve İstatistik derslerini başarıyla tamamladım. Bitirme tezimi Dr. Gemma Reynolds’ın süpervizyonu altında gelişim psikolojisi alanında deneysel araştırma yaparak, “Çocukların yemek yeme davranışlarında bağlanma stillerinin ve ebeveynlerinin çocuk yetiştirme stillerinin etkisi” hakkında hazırladım.

2019 yılında Queen Mary University, Barts and the London School of Medicine and Dentistry fakültesinde, Akıl Sağlığı: Psikoloji Terapileri master programını “merit” derecesiyle tamamladım. Uzmanlık tezimi Dr. Mark Freestone süpervizörlüğünde “Psikolojik terapilerin borderline kişilik bozukluğu olan hastalarda kimlik karmaşasını azaltma konusundaki başarısı” üzerine hazırladım. Tamamladığım bu uzmanlık eğitimine, Yükseköğretim Kurulu Başkanlığı (YÖK) tarafından Türkiye’de Klinik Psikoloji eğitimi denkliği verilmiştir.

Eğitimimi tamamlarken aynı zamanda mesleki deneyimimi geliştirmek için Türkiye’deki klinik stajımı İnsula Psikoloji’de; İngiltere’deki klinik stajımı ise Londra’nın önemli yardım kuruluşlarından Richmond Fellowship’de şizofreni ve bipolar bozukluk başta olmak üzere psikiyatrik rahatsızlıkları olan bireylerle çalışarak tamamladım. Daha sonra İngiliz Psikoloji Derneği’nin Bilişsel Davranışçı Terapi eğitimini başarıyla bitirerek sertifika aldım. Psikoloji alanında profesyonel gelişimin sürekliliğine önem verdiğim için 2021 yılında Psikolojik Terapiler Birliği’nin (APT) Diyalektik Davranış Terapisi eğitimini tamamladım.

Şu an Shout UK adlı yardım kuruluşunda anksiyete, depresyon, kendine zarar verme ve intihar düşünceleri ile bize ulaşan bireylere gönüllü olarak destek vermekteyim. Shout UK’de danışman olarak çalışmaya başlamadan önce kendine zarar verme ve intihar düşüncesi olan risk grubundaki bireylere psikolojik destek, risk değerlendirmesi, problem çözme, zorluklarla başa çıkma stratejilerini içeren yaklaşık iki ay süren yoğun bir eğitimi tamamladım. Bu merkezde çalışmaya başladığımdan beri güncel süpervizyon almaktayım.

Covid-19 salgını dönemi süresince Skype ve Zoom üzerinden online psikolojik danışmanlık vermeye devam etmekteyim.
